# ODTÜ AMATÖR ASTRONOMİ TOPLULUĞU
ODTÜ Amatör Astronomi Topluluğu (AAT), 1986 yılında astronomiye ve bilime meraklı bir grup öğrenci ve akademisyenin Halley kuyruklu yıldızını gözlemlemek amacıyla bir araya gelmesi sonucunda kurulmuştur. Topluluğumuz faaliyetlerini 30 yılı aşkın süredir ODTÜ Kültür İşleri Müdürlüğüne bağlı olarak Fizik Bölümü Binası içerisinde yer alan topluluk odasında devam ettirmektedir. Topluluk üyelerimizi ise başta ODTÜ öğrencileri ve akademisyenleri olmak üzere tüm gök bilimi meraklıları oluşturmaktadır. Topluğumuzda hem üyeliklerde hem de topluluğumuz bünyesinde gerçekleşen etkinliklere katılımlarda gönüllülük esastır. ODTÜ Amatör Astronomi Topluluğu olarak amacımız, gönüllülük esasına dayalı bir çalışma ile ülkemizdeki gök bilimi meraklıları ve ilgili kurumlarla iş birliği içinde olarak ülkemizdeki gök bilimi çalışmalarını geliştirmek ve bu alanda öncü bir kuruluş olmaktır. Topluluğumuz bu belirtilen amaçlar doğrultusunda birçok etkinlik düzenlemektedir.


## GÖZLEMLER

Gökyüzü şartlarının elverişli olduğu zamanlarda uygun gözlem araçları kullanarak çeşitli gözlemler yapmaktayız. Bu etkinliklerimizde Güneş, Ay, Satürn, Jüpiter, Venüs, Mars gibi gök cisimleri başta olmak üzere yıldız, derin uzay cisimleri, doğal ve yapay uydu gözlemleri de gerçekleştiriyoruz. Aynı zamanda topluluk olarak ışık kirliliğinden daha uzak yerlerde gözlem yapmak amacıyla geziler düzenliyoruz.

## SEMİNER VE ATÖLYELER

Topluluk olarak düzenli aralıklarla astronomi ve bilimle ilgili seminer ve atölyeler düzenleniyoruz. Aynı zamanda belgesel ve film gösterimleri, fizik bölümüne yeni giriş yapmış öğrenciler için ‘Genç Fizikçiler Hoş Geldiniz’ ve 8 Mart Dünya Kadınlar Günü’ne özel ‘Bilim Dünyasında Kadın Olmak’ isimli  seminerler de düzenlediğimiz etkinlikler arasında yer almaktadır. Bu etkinliklerin yanı sıra Yuri Gagarin, uzaya çıkan ilk insan, anısına düzenlediğimiz Yuri Gecesi’nde “Uzay Yarışı” üzerine bir seminerin ardından kostümlü partimiz olmaktadır.

## KONFERANSLAR

ODTÜ Amatör Astronomi Topluluğu olarak  gerek tek başına  gerek başka topluluklar ve kuruluşlar ile yıl içerisinde çeşitli konferanslar düzenlemekteyiz. Bu konferansların hepsi konu ve içerik bakımından Türkiye’de ilk kez düzenlenmiş olup alanında öncü etkinliklerdendir. Bunların yanı sıra ODTÜ AAT her iki senede bir düzenlenen Türkiye Ulusal Astronomi Konferansına (UAK) ve her yıl düzenlenen TÜBİTAK Ulusal Gökyüzü Gözlem Şenliğine de katkı sağlamaktadır.

## ŞEHİR İÇİ VE ŞEHİR DIŞI ETKİNLİKLER

Topluluk bünyesinde her sene şehir içi ve şehir dışında birçok etkinlik düzenlemekle beraber astronomiyi insanlara sevdirme konusunda büyük adımlar atmaktayız. Bu kapsamda farklı şehirlerdeki ilk ve ortaöğretim kurumlarında çeşitli etkinlikler yapılmıştır. Ankara içerisindeyse birçok farklı okulla bilim şenlikleri düzenlenmiş, belediyelerin ve çeşitli derneklerin düzenlediği etkinliklerde yer alınmıştır.

## İLETİŞİM BİLGİLERİ

Üniversiteler Mahallesi Dumlupınar Bulvarı ODTÜ Kampüsü Fizik Bölümü Oda No: Z-26

Tel: 0 312 210 43 13

Mail: aat@metu.edu.tr

Facebook: [www.facebook.com/ODTUAAT/](http://www.facebook.com/ODTUAAT/)[](http://www.facebook.com/ODTUAAT/)

Instagram: [www.instagram.com/odtuaat/](http://www.instagram.com/odtuaat/)[](http://www.instagram.com/odtuaat/)

Twitter: twitter.com/odtuaat

İnternet Sitesi: http://gokyuzu.org

