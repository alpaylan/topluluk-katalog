# ODTÜ LODOS TOPLULUĞU
 
LODOS, 2012 yılında lösemili ve zihinsel engelli bireyler başta olmak üzere desteğe ihtiyacı olan çocuklarımızla onları sosyal yönden tamamlayıcı etkinlikler gerçekleştirme amacıyla ODTÜ Kültür İşleri bünyesinde kurulmuş bir öğrenci topluluğudur.

Topluluk ismini, çalışmalarında öncelik verdiği hastalık ve genetik farklılıklar olan Lösemi, Otizm, Down Sendromu ve Serebral Palsinin baş harflerinden almıştır.

Kuruluşumuzun üzerinden geçen kısa zaman içerisinde aramıza katılan ve desteklerini esirgemeyen arkadaşlarımız sayesinde topluluk hızla büyümüş, düzenlenen onlarca hastane, vakıf ve eğitim kurumu ziyareti, gerçekleştirilen onlarca dilek ve organize edilen pek çok farkındalık etkinliği ile yüzlerce çocuğumuza ulaşılmış, insanların onların farkına varmasına katkıda bulunulmuştur.


## Topluluğumuz 3 ana gruptan oluşmaktadır:

 - **Dile Benden Ne Dilersen Çalışma Grubu**

Hastanelerin çocuk onkoloji servislerinde yatan ve rehabilitasyon merkezlerinde olan çocukların hayallerini gerçekleştiren çalışma grubudur. Dilek formları aracılığıyla çocukların dileklerini topladıktan sonra bunları hayata geçirmeye çalışır. DBND şimdiye kadar 300’den fazla çocuğun dileğini gerçekleştirmiştir.
 - **Yeteneği Görün Çalışma Grubu**

Hastanelere ve rehabilitasyon merkezlerine, çocukları mutlu etmeyi amaçlayarak ziyaretler düzenleyen çalışma grubudur. Ayrıca 21 Mart Dünya Down Sendromu Farkındalık Günü kapsamında geleneksel olarak düzenlenen ”Yeteneği Görün” etkinliğinden (LODOS çocuklarının yeteneklerini topluma sergilediği etkinlik) sorumlu olan çalışma grubudur.
 
 - **Farkındalık ve Sponsorluk Çalışma Grubu**

 Söyleşiler, el ilanları, origamiler, afişler, stantlar, seminerler, eğitimler, röportajlar, videolar hatta marshmallow ve rengarek çoraplar ile başta ODTÜ olmak üzere toplumda ulaşabildiği kadar çok kişiye “LODOS”lu çocuklar ile ilgili farkındalık kazandırmayı amaçlamıştır.

Bizler her geçen gün yaptıklarımızı bir adım öteye taşıyabilmek ve daha fazla bireyin
hayatına dokunmak için çabalıyoruz. Bunu yaparken yeni birilerini heyecanla bekliyoruz
çünkü biliyoruz ki iyilik paylaştıkça çoğalır ve bir sürü gülümsemeye sebep olur. Sen de
bizimle birlikte daha çok şey başaracağına inanıyorsan durma, mutlaka bize katıl!

## BİZE ULAŞIN!
http://lodostoplulugu.com 
odtulodos@gmail.com
[Twitter](https://twitter.com/lodostoplulugu)
[Instagram](https://www.instagram.com/lodostoplulugu/?hl=tr)
[Facebook](https://www.facebook.com/LodosToplulugu/)
[YouTube](https://www.youtube.com/channel/UCj6Le5OhcrZuoaubSUN5N6Q)

