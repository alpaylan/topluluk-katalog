Çalışma azmini, deneyimini ve kararlılığını Orta Doğu Teknik Üniversitesi öğrencileri, mezunları ve
akademisyenlerinden alan; Orta Doğu Teknik Üniversitesi Biyoloji ve Genetik Topluluğu, ODTÜ
Biyogen, Orta Doğu Teknik Üniversitesi Kültür İşleri Birimi’ne bağlı bir öğrenci topluluğudur. 2004-
2005 akademik yılının başında Biyoloji Topluluğu ve Moleküler Biyoloji ve Genetik Topluluğu’nun
birleşmesiyle kuruldu. Ana hedefi, bilimin ve bilimsel metodun fethettiği sınırları mümkün
olabildiğince genişletmek ve bilimsel gelişmeleri ulaşabildiğinin daha ötesine yaymaktır. Bunların yanı
sıra Orta Doğu Teknik Üniversitesi öğrencilerine bilimsel tartışmalar yapabilecekleri ve bilimsel
projelerini gerçekleştirebilecekler bir ortam sağlamak; topluluk bünyesinde bulunan öğrenci, mezun
ve akademisyenlerin ideallerini gerçekleştirme yolunda yardımcı olması için akademik ve pratik
tecrübe kazandırmak; bilim insanı adaylarına, alanımızdaki konuları ve yeni gelişmeleri duyurmak ve
onların bu konulara farklı ve yaratıcı bakış açısı kazanmalarını sağlamak gibi amaçlarla üretimlerini
şekillendirir.
Aktif olarak Aykut Kence Evrim Konferansı ve Astrobiyoloji Konferansı adında iki konferans
düzenleyen ODTÜ Biyogen geçmiş dönemlerinde Sinirbilim Konferansı, Biyokimya Konferansı gibi
etkinliklerin de organizasyonunda yoğun bir istekle çalışmıştır. Bu geniş kitleli organizasyonların
yanında dönem içinde biyoloji ve alt dallarına ilişkin seminerler, evrim dersleri, okuma atölyeleri gibi
çalışmalar da düzenler.
Topluluk bünyesinde aktif olarak 213 gönüllü öğrenci çalışmaktadır. ODTÜ Biyogen tüm üyelerine
bilimsel aktarımın sağlanması için aktif olarak çabalayan bir topluluğun yanı sıra samimi bir arkadaşlık
ortamı da sağlar.
ODTÜ Biyogen, hedeflerini gerçeğe dönüştürme yolunda çalışmaktan her zaman gurur duyar.
https://www.biyogen.org/
Facebook: https://www.facebook.com/biyogen
Instagram: https://www.instagram.com/odtubiyogen/
Twitter: https://twitter.com/odtubiyogen
Mail: biyogen.odtu@gmail.com