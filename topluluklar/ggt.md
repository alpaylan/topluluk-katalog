**ODTÜ Genç Girişimciler Topluluğu** kurulduğu günden bu yana, ODTÜ öğrencisine girişimcilik
ruhunu aşılamayı ve girişimciliğin Türk ve Dünya ekonomisi için ne kadar önemli bir kavram olduğu
gerçeğini anlatmayı kendisine ana görev edinmiştir. Ayrıca, projeleri olan; fakat uygulama şansına
sahip olmayan öğrenciler ile Türkiye'de girişimciliği destekleyen kurum ve kuruluşlar arasında
bağlantı kurarak bilgi alışverişine zemin oluşturmak ve bu kurum ve kuruluşların ODTÜ'lü Genç
Girişimcilerin projelerine destek vermelerini sağlamak, topluluk üyelerinin aralarında fikir
alışverişi yapabilecekleri ve ortak projeler üretebilecekleri bir ortam hazırlamak, öğrencilerin
girişimcilikle ilgili bilgi ve becerilerini geliştirmelerine yardımcı olacak eğitimler vermek Genç
Girişimciler Topluluğu'nun diğer amaçları arasında yer almaktadır.

**12 Ocak 2003** tarihinde kurulan ODTÜ Genç Girişimciler Topluluğu, *Doç. Dr. Adil Oran*’ın 
danışmanlığı altında uzun yıllardır çalışmalarını sürdürmektedir. ODTÜ Genç Girişimciler
Topluluğu, aşağıdaki dört farklı departmandan oluşmaktadır.

- **Marka ve Pazarlama**
- **Finans ve Sponsorluk**
- **Kurumsal İlişkiler**
- **Organizasyon**

ODTÜ GGT'nin bu dönem düzenleyeceği dört etkinlik vardır.
 - **NASA Space Apps Challenge** *(2-4 Ekim 2020)*
 - **Find Your co-Founder** *(Kasım 2020)*
 - **Hult Prize at METU** *(Aralık 2020)*
 - **INVESTART** *(Nisan 2021)*