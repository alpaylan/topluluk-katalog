# ODTÜ Bisiklet Takımı Oryantasyon![Oryantasyon Discord](https://i.ibb.co/RNY3qvv/AAAAAASDSDSDS.jpg)* Dağları mı fethetmek istersiniz, yolları mı, yoksa ikisini de mi? Yoksa bir hobi edinmek ve bunun tadını diğer bisikletlilerle paylaşma isteği midir sizi buraya çeken? Bisikletle karne hediyesi olarak mı tanıştınız, önceden sürüyor muydunuz, hayatınıza pandemi ile mi girdi, yoksa bizimle mi hayatınıza girecek? Bu soruların cevabını sadece siz biliyorsunuz ama bisikleti bir spor, bir hobi, bir bağımlılık olarak daha yakından tanımak, onun tadına varmak istiyorsanız, eğer zaten tadına varmışsanız da bunu doğru insanlarla paylaşmak istiyorsanız kesinlikle doğru yerdesiniz! Peki neden ODTÜ Bisiklet Takımı’na gelmelisiniz? Biz kimiz, neler yapıyoruz?* Amatör sporculuk iddiasında bulunan bir “takım” olarak, yıl içinde düzenli olarak [dağ](https://en.wikipedia.org/wiki/Mountain_biking) ve/veya [yol](https://en.wikipedia.org/wiki/Road_bicycle_racing) bisikleti antrenmanları, güz döneminde de bisiklet üstündeki antrenmanlarımızı destekleme amacıyla BSS veya Devrim’de [core antrenmanları](https://en.wikipedia.org/wiki/Abdominal_exercise) yapıyoruz. * Dağ bisikleti antrenmanları yaparken Yalıncak ve Eymir gibi ODTÜ’yü ODTÜ yapan ama pek çok ODTÜ’lünün gidip göremeden mezun olduğu yerlerin tadını doyasıya çıkarıyoruz.![](https://media.discordapp.net/attachments/758384372541554699/761897254927728660/77f3f4f3-2720-44ba-8f25-5dab04feb923.png?width=671&height=503) * Yol bisikleti mi? Ankara kazan, biz kepçe! Üstelik sadece şehir içinde sürmek zorunda değilsiniz, Ankara’nın yakın çevresi de gayet tatmin edicidir.* Oldu da gerek programımızın yoğunluğu, gerek hava muhalefeti sebebiyle hiç bisiklet süremiyorsak da [Trainer](https://en.wikipedia.org/wiki/Bicycle_trainer) veya [Roller](https://en.wikipedia.org/wiki/Bicycle_rollers) üstünde, en azından vaktimiz el verdikçe, antrenman yapıyor; fazla soğumamaya çalışıyoruz. ![](https://media.discordapp.net/attachments/760837456517660713/760854258953617478/fae56870-8840-4965-9627-8fd2d66caf4f.png?width=671&height=503)* Core söz konusu olduğunda ise belki gezmiyoruz ama core sonrasında Çatı ya da Arkabahçe’de goygoy âdettendir 😉![](https://media.discordapp.net/attachments/760837456517660713/761221412694130739/a6ab0a52-397c-46a7-a575-e4e6b0aa2914.jpg?width=894&height=503)![](https://media.discordapp.net/attachments/758384372541554699/761900560449404948/unknown.png)* Dönem boyunca sıkı çalıştık, bahar da bunun tadını çıkarma vakti! Bütün bu antrenmanlarımızın sonucunda, bahar döneminde de üniversiteler arası dağ ve yol bisikleti yarışlarına katılıyor ve biz de Eymir’de bir MTB yarışı düzenliyor, yarışlarda bütün bu antrenmanlarımızın meyvesini alıyor, yetmiyor bu vasıtayla diğer üniversitelerden bisikletlilerle de sosyalleşiyoruz!![](https://media.discordapp.net/attachments/758384372541554699/761902149688754176/3c254ce5-70a7-41a5-b65c-9c5b22bfae31.png?width=893&height=503) * Ayrıca, ayıptır söylemesi, Türkiye’ye üniversite bazında dağ bisikleti sporunu getiren ilk takım olmaktan ve [düzenlediğimiz yarışın](https://www.youtube.com/watch?v=YxQFUfVRLww&ab_channel=AerialChannel) da üniversiteler arası MTB yarışlarının en prestijlisi olarak kabul edilmesinden ötürü hayli kıvançlıyız 😊. Yol bisikleti yarışlarının sayısı dağ bisikletine kıyasla görece az olsa da bunların da sayısı hızla artmakta.* Peki sadece antrenman mı yapıyoruz, hep sportif amaç mı güdüyoruz? Tabi ki sadece derece almaya odaklanmıyoruz, bizce bir takımı takım yapan şeylerden en önemlisi de arkadaşlık ortamı ve beraber kaliteli zaman geçirmektir. Antrenman harici aktivitelere ek olarak araziye goygoy sürüşlerine çıkıyor, yol bisikletlerimizle coffee ride olarak tabir ettiğimiz commute’ler yapıyor yahut kampüs içinde “[downtown](https://www.youtube.com/watch?v=Qx-3cr911jA&ab_channel=yorungedekiCaydanlik)” dediğimiz, akla mantığa sığmayacak birtakım hareketlerde bulunuyoruz. Ya da kafesimizde sakince film izliyor, çay/kahve içip bir şeyler yiyor, bazen biraz çakırkeyif oluyor, hatta kimi zaman ders bile çalışıyoruz!![](https://media.discordapp.net/attachments/760837456517660713/760848480834289674/d444f4a6-97a6-416f-ae3a-54d75c4d2cae.png?width=283&height=503)* Kafes demişken, burası bizim mütevazı evimiz; bisikletlerimiz için güvenli bir sığınak, bizler için de oturup buluşma, sosyalleşme mekânı. Bisikletlerimizin bakımlarını da yine burada, kendimiz yapmaktayız. Bakım demişken, ülkedeki bisiklet dükkanlarının ciddi çoğunluğunun sahip olmadığı pek çok alet edevata ve imkana sahibiz. Bisikletçiye bir bakım için ciddi meblağlar ödemektense burada bunu kendiniz yaparak bedavaya getirebilir ve bu sayede bisiklet bakım-tamir becerilerinizi geliştirebilirsiniz, ki bu beceriler hayati öneme sahiptir. Bu hususta gerekirse eski üyelerimizden de yardım alabilirsiniz ama kendinizi bu hususta mümkün olduğunca yetiştirmenizi tekrar şiddetle tavsiye ederiz. ![](https://media.discordapp.net/attachments/760837456517660713/760856589489012786/2950b6cb-4ce4-4966-9d57-d53639b1abaf.png?width=671&height=503)* Bizimle antrenman yapmak için sabırsızlanıyorsanız ama kendi bisikletinizi almak için zamana ihtiyacınız varsa, bu kısa vadede sorun değil; biz sizin için kenara ayırmıştık zaten 😊 Takım envanterine kayıtlı, halihazırda kullanılmaya müsait 8 adet dağ, 5 adet de yol bisikletimiz mevcuttur. Temel eğitimimizi alan ve takımla beraber antrenmana çıkan herkesin bu bisikletleri kullanma hakkı vardır, kendiniz için doğru bisikleti alana kadar bunları takım antrenmanlarında kullanabilirsiniz. * Lakin, vaktinin geldiğini düşündüğünüzde, kendi bisikletinizi almanızı şiddetle önermekteyiz; çünkü bu bisikletleri hem herkes kullanmakta ve haliyle çok yıpranmakta, hem size tam manasıyla uygun bir bisiklet olmamakta, hem de bu bisikletler genellikle giriş düzeyi bisikletler. Ayrıca bu bisikletleri, en azından bir süreliğine, yalnızca takım antrenmanlarında kullanabileceğinizi ve henüz bisikleti olmayan diğer takım üyeleriyle paylaşacağınızı unutmayınız.![](https://media.discordapp.net/attachments/760837456517660713/761221451893833788/ec15fdae-c250-4bab-8757-9c2e3a92b15d.jpg?width=377&height=503)İster dağları fethedin, ister otobanları, ister de köyleri! Bisiklet sürmeyen bizce çok şey kaybeder. Siz şanslısınız, bunu ıskalamayın!___## Linkler[Instagram](https://www.instagram.com/odtubisiklet/)[Twitter](https://twitter.com/odtubisiklet)[Facebook](https://www.facebook.com/odtubisiklettakimi/)[Discord](https://discord.gg/TMn83Qm)