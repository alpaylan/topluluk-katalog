Odtü Vegan odtü kampüsünden ve insanlarından başlayarak veganlığın doğru biçimde tanıtılması, yaygınlaştırılması, kolaylaştırılması amaçlarıyla çeşitli aktivizmler yapan ve etkinlikler düzenleyen bir öğrenci topluluğudur. Veganlığı her türlü hayvan kullanımını mümkün olduğu ölçüde reddetmek olarak tanımlar. 
Tüm hayvanların hissedebilirlik/acı çekme yetisine sahip olduklarını, dolayısıyla eşya değil kişi statüsünde davranılmaya hakları olduğunu, hayvan haklarının da veganlıkla başladığını kabul eder. Veganlığın çevreye ve sağlığa yararlarını da sahiplenmekle birlikte etik bir temelden hareket eder. 

Yaygın ve normal görülen hayvan kullanımlarının gerekçesi türcülüktür; bu alakasız bir kriteri (örneğin zeka seviyesini) esas alarak türler arasında yapılan bir ayrımcılık türüdür. Dolayısıyla ayrımcılık karşıtı herkesi hayvanlara karşı ayrımcılığa son vermeye çağırır, kendi içerisinde de her türlü ayrımcılıktan uzak, güvenli bir alan oluşturmayı öncelikli görevi sayar. 

İlkesel olarak; odtü vegan herkese ve özellikle vegan olmayanlara açık etkinlikler düzenler, hiyerarşik olmayan yatay bir örgütlenme yapısına sahiptir, veganlıktan azını etik olarak onaylamaz.

Odtü vegan olarak şu ana kadar çeşitli etkinlikler yaptık: piknikler, vegan teori okumaları-tartışmaları, ‘veganım soru sorabilirsiniz’ eylemleri, mutfak atölyeleri, film ve belgesel gösterimleri, dilekçe toplama ve çeşitli eylemlere katılmak gibi.

Önümüzdeki online dönem için de yine planladığımız etkinliklerimiz olacak (zoom üzerinden tanışma, soru-cevap, okuma-tartışma ve belki de piknik :)). Bu konuda
etkinlik ve atölye önerilerine açığız, bu dönemi her zaman olduğu gibi hep beraber örgütlemek istiyoruz. 

Yaptığımız ve yapacağımız etkinlikleri aşağıdaki sosyal medya hesaplarımızdan takip edebilirsiniz. Ayrıca genel iletişimimizi sağlamak adına bir whatsapp grubumuz da var. 

Facebook: https://facebook.com/odtuvegan/

Instagram: https://instagram.com/odtuveganhaberlesme


![](3.jpg)

![](1.jpg)

![](2.jpg)

![](4.jpg)


